# PROXECTO DE DAW ORDINARIO

- [PROXECTO DE DAW ORDINARIO](#proxecto-de-daw-ordinario)
  - [1- Resumo](#1--resumo)
  - [2- Fases](#2--fases)
  - [3- Aspectos Técnicos](#3--aspectos-técnicos)
  - [4- Requisitos](#4--requisitos)
    - [4.1- Requisitos mínimos](#41--requisitos-mínimos)
      - [4.1.2- Requisitos empresa](#412--requisitos-empresa)
      - [4.1.1- Requisitos Técnicos mínimos](#411--requisitos-técnicos-mínimos)
    - [4.2- Requisitos opcionais](#42--requisitos-opcionais)
    - [4.3- Entrega do Proxecto](#43--entrega-do-proxecto)
  - [5- Criterios de Avaliación](#5--criterios-de-avaliación)
  - [6- Dinámica de Traballo](#6--dinámica-de-traballo)
  - [7- Documentación Final (criterios mínimos)](#7--documentación-final-criterios-mínimos)
    - [7.1- Manual do Proxecto](#71--manual-do-proxecto)
  - [8- Defensa do Proxecto (criterios mínimos)](#8--defensa-do-proxecto-criterios-mínimos)
  - [9- Calendario de Entregas](#9--calendario-de-entregas)
    - [9.1- Calendario setembro-decembro 2024](#91--calendario-setembro-decembro-2024)
    - [9.2- Normas de presentación do proxecto](#92--normas-de-presentación-do-proxecto)
  - [10- Como empezar o proxecto](#10--como-empezar-o-proxecto)

## 1- Resumo

> En liñas xerais, o Módulo de Proxecto pretende complementar o aprendido no conxunto dos módulos do ciclo, poñendo en práctica as competencias adquiridas no contexto dun proxecto de desenvolvemento de software escollido e definido polo alumnado.

En concreto, o que se pretende é contrastar aquelas competencias profesionais relacionadas coas fases de análise, deseño, planificación, xestión e implantación dun proxecto orientado ao desenvolvemento dun produto software. Do mesmo xeito, tamén se pretende facer un achegamento á iniciativa emprendedora, a partires do desenvolvemento dun estudo de necesidades e da elaboración dun modelo de negocio que valore as posibilidades de comercialización do produto.

## 2- Fases

Inicialmente débese decidir en que vai consistir o proxecto a desenvolver.

A documentación que haberá que entregar elaborarase usando como base os documentos "modelo" que están no repositorio, no directorio "templates" dentro de "plantilla-proxecto". Eses "modelos inclúen todos os apartados dos documentos a cubrir e as fases a seguir para o desenvolvemento do proxecto.

No repositorio, no directorio "doc/material_axuda" hai documentos que poden orientar na realización do proxecto.

## 3- Aspectos Técnicos

Está creado un documento no repositorio como modelo base para cada apartado do proxecto.

A modo de axuda e organización, pódese utilizar o taboleiro do proxecto, indicando o seu estado: en desenvolvemento ou finalizado.

Pódese consultar información máis detallada nos "README.md" do repositorio. Este arquivo hai que cubrilo ao final ou a medida que se vai realizando o proxecto.

## 4- Requisitos

**Ollo! Non pode coincidir cun proxecto realizado noutro módulo. Consultade co profesorado do proxecto se podedes partir dun prototipo creado nunha materia e mellorar a súa funcionalidade.**

**Para acadar unha avaliación positiva do proxecto, deben cubrirse os seguintes requisitos:**

### 4.1- Requisitos mínimos

#### 4.1.2- Requisitos empresa

- IDEA DE NEGOCIO: Definir o produto central, o valor engadido e a utilidade. Se se ofrecen produtos aumentados, indicalo tamén.
- XUSTIFICACIÓN DA IDEA: ten que cubrir unh a necesidade (cal? Un segmento de mercado desabastecido ou insuficientemente atendido? Un produto ineficiente? Un mercado novo?) Sustentando a xustificación da idea con datos. Realizar un DAFO.
- SEGMENTO DE CLIENTES: a quen se dirixen? Identificar o segmento ou segmentos cos rasgos principais e cuantificar o mercado. Se é o caso, diferenzar entre usuario e cliente.
- COMPETENCIA: que outras empresas operan no mesmo mercado? Que cota de mercado teñen? Como están posicionadas?.
- **PROPOSTA DE VALOR. Punto fundamental!**. Que diferenza a túa empresa de outra, que oferta (producto/servixo) a túa empresa que realizará de outro xeito ou mellor que outras existentes, que valor aportan ao mercado, por que lles van mercar (ou contratar, ou comprar a súa idea).
- FORMA XURÍDICA: indicación e xustificación da elección da mesma.
- INVESTIMENTOS. Por lo memos a enumeración e cuantificación de todo o necesario para a posta en marcha (locais, infraestruturas, equipos, suministros, mobilirio,...)
- CUSTOS: diferenzar custos fixos de variables. Computar impostos e custos sociais.
- INGRESOS: isto implicar apuntar unha previsión de ventas e unha política de prezos.
- **VIABILIDADE. Punto Fundamental!** Xustificación fundamentada da viabilidade e escalabilidade.

#### 4.1.1- Requisitos Técnicos mínimos

- **Frontend**
  - Linguaxes: HTML5, CSS3, JavaScript.
  - Prototipado con Figma ou Sketch.
  - Responsive design.
  - Comunicación asíncrona: AJAX.
  - Uso de librerías JavaScript como: Axios, D3.js, Chart.js, Math.js, AOS..
  - Validación de formularios.
- **Backend**
  - Linguaxes (escoller): PHP ou NodeJS ou Ruby ou java ou python, etc. O resultado final ten que ser unha páxina web.
  - Uso da programación orientada a obxectos. Utilización de bases de datos SQL e/ou NonSQL: MySQL ou MariaDB ou PostgreSQL ou MongoDB ou Redis , etc.
  - Seguridade: validación de datos, control de inxección SQL e/ou NonSQL, Cross Site Scripting (XSS).
    
**Resultado: integración do aprendido durante o curso, o cal é como resultado unha aplicación/páxina web que integre e relacione a parte frontend e backend. Tamén debes facer un prototipo interactivo que realice unha mostra do funcionamento da aplicación/web ou das partes que non se implementen**

### 4.2- Requisitos opcionais

**Algúns dos requisitos que se nomean a continuación axudan a conseguir unha mellor cualificación final no proxecto:**

- **Frontend**
  - Comunicación asíncrona: WebSockets, WebRTC.
  - Uso de framework CSS: Bootstrap, Foundation, Pure, UIkit, etc.
  - Uso de framework javascript: ReactJS, VueJS, AngularJS,..
  - Uso dun preprocesador CSS: LESS, SASS, Stylus, etc.
- **Backend**
  - Implementación dunha API REST.
  - Implementación de OAuth.
  - Envío de arquivos ao servidor.
  - Integración con bots: Telegram, Facebook Messenger, Google, Discord, Slack, etc.
  - Integración con API's externas.
  - Integración de servicios de mapas: OpenStreetMaps, Google Maps, etc.

Ten en conta que se elixes empregar tecnoloxías opcionais e baixo a túa responsabilidade, de forma que podes atoparte con dificultades que non poidas solucionar e a que os profesores non poderán axudarte.

### 4.3- Entrega do Proxecto

**Debe proporcionarse algunha forma de probar o software desenvolvido. Para isto existen dúas posibilidades:**

- Servidor externo (recomendado): ter a aplicación desenvolvida nun servidor accesible desde internet. Neste caso, unicamente se debe indicar a URL da aplicación na documentación do proxecto.
- Máquina virtual: entregar a máquina virtual con todo o sistema funcionando. Deben adxuntarse unhas instruccións para poder realizar as probas sobre a máquina virtual.
- Contenedor docker. Neste caso debes indicarllo antes os profesores para que teñan un equipo con docker funcionando. A hora de presentar o proxecto deberás traer ti unha máquina con docker.

Independientemente de cal foi a maneira de proporcionar o software desenvolvido, a entrega do código fonte debe realizarse a través de GitHub.

## 5- Criterios de Avaliación

**Os seguintes criterios deben ser cumpridos para superar o módulo de proxecto.**

- O anteproxecto debe acadar o apto.
- O proxecto debe alcanzar os obxectivos marcados na programación ou anteproxecto (non se entregarán cousas “a medio facer”).
- O proxecto debe ser operativo, ten que funcionar e non xerar erros.
- A idea de negocio ten que ser viable e debe estár ben fundamentada.
- O proxecto debe cumprir os requisitos mínimos endicados no punto 4.1.
- **O proxecto debe ser orixinal e elaborado exclusivamente polo alumnado que o presenta. Debe quedar moi claro**(por medio de citas ou contido na propia documentación) **as partes realizadas por terceiros e a súa licenza de uso**. **Só se poderá empregar código de terceiros para cousas moi puntuáis de dificultade realización polo alumno.**
- **Non se poderán empregar plantillas para o deseño da interfaz web**.
- **O alumno deberá defender o proxecto de forma que non se teñan dúbidas da autoría do mesmo. Se o tribunal detecta que o alumno non é o autor do mesmo o proxecto suspenderase automáticamente con unha nota dun 1.**
- O proxecto debe executarse correctamente e debe incluír unha descrición detallada da súa posta en marcha.
- Na presentación e defensa do proxecto non se poderá incluír ningún tipo de material que non figure na documentación ou entregables finais entregados ata a data límite de entrega do proxecto.
- Deben cumprirse os prazos de entrega establecidos das diferentes fases.
- Tanto o anteproxecto como a entrega final presentaránse dentro dos prazos estipulados.

## 6- Dinámica de Traballo

**Entregaremos software funcionando frecuentemente (cada dúas semanas como moito).**
O software que funcione será a nosa medida de progreso.
Perseguiremos a excelencia técnica e o principio do bo deseño.
En cada iteración do desenvolvemento farase unha "Review" ou demostración do software funcionando coa persoa titora.

Non será necesario a esquematización formal do deseño (mediante UML ou outros diagramas). Valorarase especialmente a calidade da documentación integrada no código. Non se elimina a necesidade de documentar, pero si se valorara que a documentación técnica sexa moito más concisa pero precisa. Podes documentar o exercicio do teu deseño empregando fotografías, como esquemas que fagas nun encerado ou folio por exemplo.
Será especialmente valorado o acertado emprego de patróns de deseño.

## 7- Documentación Final (criterios mínimos)

A documentación final deberá estar lista para a súa revisión na data que se indique, previa á defensa do proxecto.

O código fonte, que debe ir anexo á realización do proxecto, debe ser aportado nun repositorio GIT, contendo todo o histórico da súa realización. Debe conter un ficheiro README (segundo modelo), onde se indique como despregar ou como probar a funcionalidade do código desenvolto.

O contido da documentación debe estar estruturado e organizado, de forma que sexa comprensible toda a información que contén.

A documentación debe ser presentada seguindo as liñas de estilo marcadas e de acorde a un modelo de mínimos acordado coa persoa titora.

**Orixinalidade.** Debe ser un proxecto novo e elaborado exclusivamente polo alumnado. Debe ser explicitamente indicado, e quedar moi claro, a través de citas e contido na propia documentación o código ou documentación de terceiros e a súa licencia de uso.

### 7.1- Manual do Proxecto

O manual do proxecto realizarase empregando os ficheiros markdown que atoparás en "templates".

## 8- Defensa do Proxecto (criterios mínimos)

A defensa oral do proxecto levarase a cabo ante o equipo docente. A defensa incluirá unha explicación do proxecto, por medio dunha breve presentación de duración entre 10 e 15 minutos, e a resposta ás preguntas realizadas polo tribunal, debendo demostrar a autoría e coñecemento do mesmo. Recoméndase revisar o documento Muerte_por_powerpoint para a elaboración dunha presentación, en caso de optar por empregar unha presentación en lugar de usar documentos de markdown.
A defenssa do proyecto deberá incluir unha demostración do funcionamento da aplicación (ententendo como tal aplicación Web) realizada.

Aspectos a ter en conta:

- O proxecto presentado debe alcanzar os obxectivos marcados no alcance no mesmo, que estarán estipulados no anteproxecto presentado e aprobado polo equipo docente. Non se poderán presentar “cousas a medio facer”.

- Non se exporá nada que non estea reflectido na documentación entregada.

- O autor do proxecto debe saber explicar de maneira clara e concisa o contido do proxecto e os motivos polos que decide levar a cabo as tarefas planificadas do xeito reflectido na documentación, así como xustificar adecuadamente as decisións tomadas dende os puntos de vista técnico, económico e loxístico.

- No caso de ter usado tecnoloxías innovadoras e ter considerado distintas alternativas, poden explicarse as vantaxes e limitacións destas.

- Demostrar a autoría do mesmo. Se quedase en cuestión este aspecto, o proxecto sería cualificado inmediatamente coma NON APTO.

- As puntuacións asignadas a cada un dos apartados do proxecto poderán modificarse en función da defensa do mesmo.

## 9- Calendario de Entregas

Inicio do proxecto: 16/09/2023

- Fase 1: [Anteproxecto](./plantilla-proxecto/doc/templates/1_Anteproxecto.md): semana 2.
- Fase 2: [Análise](./plantilla-proxecto/doc/templates/2_Analise.md): requirimentos do sistema: semana 3.
- Fase 3: [Deseño](./plantilla-proxecto/doc/templates/3_Deseño.md): semana 4.
- Fase 4: [Codificación e probas](./plantilla-proxecto/doc/templates/4_Codificacion_e_probas.md): semana 7.
- Fase 5: [Implantación](./plantilla-proxecto/doc/templates/5_Implantación.md): semana 8.
- Entrega da documentación e do software desenvolvido.
- Defensa do proxecto.

### 9.1- Calendario setembro-decembro 2024

Nas datas abaixo indicadas o alumno irá entregando a documentación/codigo da fase correspondente. Avisa o titor/a por medio dun mail de que a fase foi completada. Entre medio da fase 3 e a fase 4, para asegurarnos de que o proxecto cumpre os mínismo, aconsella entregar o realizado para ver como evoluciona o proxecto (sobre o 14 de novembro).

| Fase 1     | Fase 2     | Fase 3     | Fase 4     | Fase 5   | Entrega  | Defensa  |
| ---------- | ---------- | ---------- | ---------- | -------- | -------- | -------- |
| 7 outubro  | 16 outubro   | 28 outubro   | 25 novembro    | 2 decembro  |  10 decembro     |    - decembro     |


### 9.2- Normas de presentación do proxecto

A presentación do proxecto consiste na defensa do mesmo, no que o alumno explicará o motivo de elección do mesmo, o tipo de linguaxes, ferramentas, SXBD,.. empregados, así como unha demostración do funcionamento do mesmo.

A defensa terá unha duración máxima de 15 minutos, trala que o profesorado poderá realizar preguntas.

Para a defensa do proyecto, previamente o alumnado porá a disposición do profesorado o contido do mesmo por medio da plataforma github. Para que todo o profesorado poida acceder o proxecto este estará nun repositorio público. O alumno enviará o titor/a o enlace do repositorio de github para que este o poña en coñecemento de todos os profesores do ciclo. O alumno deberá indicar na fase de [Implantación](./plantilla-proxecto/doc/templates/5_Implantación.md) os pasos para poder ver en funcionamento o proxecto.

A data de entrega do proxecto está no apartado anterior. **A non entrega do proxecto nesta data significará que o alumno non entrega o proxecto, e polo tanto non asistirá a defensa do mesmo. O código entregado deberá ser operativo.**

**Data de defensa do proxecto:**

**Día:** 

**Lugar:** Aula 2ºDAW.

**Horas de defensa do proxecto**

| Alumno   |      |   |  |    |  **Descanso** |    |    |    |    |
| -----   | ------ |  ------ |  -----  |  ------  |  -----  |  ----- |  -----  |  -----  |  ------  |
| **Hora**  |  9:30 |  10:00 |  10:30 |  11:00 |  **11:30** |  12:00 |  12:30 |  13:00 |  13:30 |

A defensa debe durar un máximo de 15 minutos. **Todos os alumnos deben estar 15 minutos antes da hora para non ter atrasos**.

## 10- Como empezar o proxecto

1. Lee este documento detidamente e consulta os ficheiros anexos.
2. Consulta as [instruccións](./plantilla-proxecto/INTRUCIONS.md)
3. Busca unha idea.
4. Redacta o anteproxecto.
5. Investiga sobre o que precisas para poder realizala.
6. Codifica o proxecto.
7. Documenta o proceso.
8. Presenta o proxecto.
